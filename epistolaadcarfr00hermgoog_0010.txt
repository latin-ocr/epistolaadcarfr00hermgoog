’ 2

primum me ad legendum dedi, obstupui, argumentorum
stragem, opinionum et inventorum vastationem, conjectu-
rarum prope internecionem dolens ‚ nec, quis essem , aut
quae suscepissem aususque essem, sciebam. Nec cessit ille
dolor, et vero mansit animi incerti status , nominis tui
auctoritate ipsiusque orationis tuae , in magna gravitate ri·
diculi speciem aut prodentis nonnunquam aut aegre caven·
tis ‚ tenore confirmatus. Accedebat, quod multum disparem
nostratium de libro meo sententiam cognoveram, ac fuerat,
qui me etiam laude ornatum , ut in colligendis edendisque
Lucilii poetae reliquiis porro operam ponerem et communi
desiderio satisfacere conarer, hortaretur. Ego quamvis doc-
ti viri judicio, ut par erat, diffiderem, consilium tamen
ejus facile probatum secuturus eram. Nosti autem ingenium
humanum, a tenui spe, at haud mediocri voluntate ao
studio saepe parvo momento ad majorem audaciam et con·
fidentiam proclive. Jam ante multa disposueram, tentave-
ram, emendasse mihi visus eram Lucilii fragmenta, neque
vero ignavus fueram in perlustrandis dijudicandisque va·-
riarum annotationum copiis, quae ad illustranda poetae frag-
menta facere poterant. Sat igitur praesidii atque adjumenti
jam nactus mihi videbar, ut quod occoepissem atque me
animus juberet, perficerem aliquando. Verum , haec dum
parabam , supervenit epistola tua , laetum nuncium ferens ,
ingentem rei exspectationem movens, et in praesentia quid·
quam persequi vetans. Itaque tu audiendus erat3 quem· ,
ut promissis stetisse intellexi , audivi contracta mente ‚
fronte subobscura. Nec mirum3 quippe ea, quae satis diu·
turno temporis spatio sedulo elaboraveram , ἀκρισίας damna·
ta, vitae Lucilianae capita ad unum omnia reprobata, ce-
teris vix ullam verae approbationis speciem adjunctam,
verbo, opusculum meum ‘plus dimidia parte improbatum

